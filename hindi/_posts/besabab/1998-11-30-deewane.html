---
title: "दीवाने"
excerpt: "दिल के राज़ को रखो पोशीदा, निगाहों को ये समझाने आये।"
---
<p>
तेरी महफ़िल में देख दीवाने आये।<br />
तुझसे हम नजरें मिलाने आये।</p>

<p>
यूं तो शम्मा में जलतें हैं परवाने,<br />
पर शम्मा को हम जलाने आये।</p>

<p>
दिल के राज़ को रखो पोशीदा,<br />
निगाहों को ये समझाने आये।</p>

<p>
तेरे दिल में भी इक चिनगारी,<br />
आज तुझसे ही ये कहलाने आये।</p>

<p>
यूं ज़माने से क्यूं हो खौफजदा,<br />
"बेसबब" दहशत को डराने आये।</p>

<p>
३० नवंबर १९९८<br />
Lowell, MA, USA</p>
