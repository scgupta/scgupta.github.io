---
title: "अपने वजूद की पैरवी न तू कर सब से"
excerpt: "कई शिकवे किये स्याह रातों ने मुझसे दिन में दिखने लगे हैं मुझे ख्वाब जब से"
---
<p>
अपने वजूद की पैरवी न तू कर सब से<br />
फकत होने की सजा है मुकर्रर रब से</p>

<p>
मौत पे न बस किसी का, पर तू जी ऐसे <br />
तकदीर भी झुक कर करे सलाम अदब से</p>

<p>
कई शिकवे किये स्याह रातों ने मुझसे<br />
दिन में दिखने लगे हैं मुझे ख्वाब जब से</p>

<p>
नज़रों का बे-हर्फ़ पैगाम ही था काफी<br />
खुद्दारी ने कुछ भी न किया बयाँ लब से</p>

<p>
महकती शाम बांहों में झूमी सहर तक<br />
बसी है सांसों में खुशबू-ए-हिना तब से</p>

<p>
"बेसबब" इक तू ही नहीं तन्हां दुनिया में <br />
तकता हूँ दिल में मैं तेरी राह कब से</p>

<p>
१२ दिसंबर २०१४<br />
बंगलौर</p>
