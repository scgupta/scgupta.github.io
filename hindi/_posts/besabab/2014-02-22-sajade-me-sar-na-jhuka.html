---
title: "सजदे में सर न झुका"
excerpt: "सजदे में सर न झुका, खता और क्या है ?  खुदा दिल में, काबे का पता और क्या है ?"
---
<p>
सजदे में सर न झुका, खता और क्या है?<br />
खुदा दिल में, काबे का पता और क्या है?</p>

</p>
क्यों चाह हो कि कायनात हो चाहत की?<br />
जश्न-ए-इश्क हयात, चाहता और क्या है?</p>

</p>
अक्स-ए-जफ़ा से मुख़ातिब कर दिया तूने,<br />
ऐ आईने! जेहन में बता और क्या है?</p>

</p>
कुछ दाग भरे दामन में और भी भर दे,<br />
दी माज़ी ने दुआ, माँगता और क्या है?</p>

</p>
बे-सिर-पैर अहमक तकादे ही क़ासिद?<br />
लिखा ख़त में पैगाम बता और क्या है?</p>

</p>
तल्ख़-ओ-तंज जुमले कस, न रोक खुद को,<br />
तू भी ले जी भर के सता, और क्या है?</p>

</p>
"बेसबब" ख्वाब थे दाद मिले दुनिया से,<br />
मिली मलामत, मुगालता और क्या है?</p>

</p>
२२ फरवरी २०१४<br />
बंगलौर</p>

<hr />

<p>
सजदा : प्रार्थना, prayer<br />
खता : गलती, mistake<br />
काबा : मक्का में पवित्र मसजिद जहाँ मुस्लिम हज को जाते हैं, Kaaba<br />
पता : ठिकाना, address<br />
कायनात : विश्व, ब्रह्माण्ड, Universe<br />
जश्न : उत्सव, celebration<br />
इश्क : प्रेम, love<br />
हयात : जिंदगी, life<br />
अक्स : प्रतिबिंब, reflection<br />
जफ़ा : अत्याचार, अन्याय, ज़ुल्म, injustice<br />
मुख़ातिब : अभिमुख, face to face<br />
मुख़ातिब होना : बात कहना, सम्बोधन, talking/addressing<br />
आईना : दर्पण, mirror<br />
जेहन : दिमाग, बुद्धि, mind, intellect<br />
दाग : धब्बा, blot<br />
माज़ी : अतीत, past<br />
बे-सिर-पैर : बकवास, Senseless<br />
अहमक : बेवकूफ, foolish<br />
तकादा करना : दबाव या अधिकार पूर्ण पूछना या माँगना, pressurizing to fulfill a promise<br />
क़ासिद : संदेशवाहक, डाकिया, messenger, post man<br />
ख़त : पत्र, letter<br />
पैगाम : सन्देश, message<br />
तल्ख़ : कड़वा, bitter<br />
तंज : व्यंग, ताना, taunt<br />
जुमला  : वाक्य, phrase, sentence<br />
तंज कसना, जुमले कसना, जुमले उछालना  : ताना मारना, ridicule<br />
दाद  :  प्रशंसा, Praise<br />
मलामत : फटकार, झिड़की, lashing, reprimand<br />
मुगालता : अतिश्योक्तिपूर्ण / मिथ्या / भ्रान्त धारणा, ग़लतफ़हमी, misconception</p>
