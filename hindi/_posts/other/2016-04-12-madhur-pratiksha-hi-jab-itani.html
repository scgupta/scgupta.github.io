---
title: "मधुर प्रतीक्षा ही जब इतनी, प्रिय, तुम आते तब क्या होता?"
excerpt: "कोला चढ़ गयी है इतनी, अंगूरी होती तब क्या होता? मधुर प्रतीक्षा ही जब इतनी, प्रिय, तुम आते तब क्या होता?"
---

<p>हरिवंशराय बच्चन की एक बड़ी ही सुन्दर कविता है <a href="https://hi.wikipedia.org/wiki/हरिवंशराय_बच्चन-प्रतीक्षा" rel="nofollow" target="_blank">प्रतीक्षा</a>, जिसकी शीर्षक पंक्ति है:</p>
<blockquote>मधुर प्रतीक्षा ही जब इतनी, प्रिय, तुम आते तब क्या होता?</blockquote>

<p>आज एक मित्र से इस कविता की चर्चा में मैंने ये पैरोडी लिखी, आशा है कि इस पर किसी के आक्रोश की वर्षा नहीं होगी :-)</p>

<p>
उपवन में पेड़ों के झुरमुट परे मिलन का साक्षी कोना,<br/>
मुझको ढाँढस देते-देते उसका बिलख-बिलख कर रोना,<br/>
कहता है कि प्रिय मिलते तो मेरे अधरों को सुख मिलता<br/>
बाहों में भर, अंक लगाकर, मधु रस से मन को छकता!</p>
<p>
पर मुआ यह मद्य-निषेध मेरे सुख का कैसा बैरी है,<br/>
ये तो भला हुआ कि संग में नमकीन की एक गठरी है,<br/>
कोला चढ़ गयी है इतनी, अंगूरी होती तब क्या होता?<br/>
मधुर प्रतीक्षा ही जब इतनी, प्रिय, तुम आते तब क्या होता?</p>
