---
title: "मैं ऐसा ही हूँ!"
excerpt: "मैं ऐसा ही हूँ!"
---

<p>
मैं ऐसा ही हूँ!
</p>

<p>
कुछ फक्कड़, कुछ अक्खड़, <br />
कुछ धुँआ, कुछ धक्कड़, <br />
कुछ खारा, कुछ मीठा, <br />
कुछ खरा, कुछ खोटा, <br />
कुछ जुड़ा, कुछ टूटा, <br />
कुछ मिला, कुछ छूटा, <br />
कुछ ख़ुशी में मस्त, <br />
और कुछ रूठा-रूठा। <br />
मैं ऐसा ही हूँ!
</p>

<p>
कुछ मौजी, कुछ फौजी, <br />
कुछ छुपा, कुछ खोजी, <br />
कुछ साधा, कुछ आधा, <br />
कुछ अटका, कुछ भटका, <br />
कुछ सहा, कुछ धुना, <br />
कुछ कहा, कुछ सुना, <br />
और कुछ रह गया <br />
अनकहा, अनसुना। <br />
मैं ऐसा ही हूँ! <br />
</p>

<p>
अगर तुम सोचते हो <br />
कि मैं कुछ बदलूँ, <br />
कुछ सुधरूँ, कुछ संभलूँ, <br />
तो हुज़ूर, है नहीं मेरा <br />
ऐसा कोई इरादा,  <br />
और न ही कोई वादा। <br />
तो अब बोलो कि  <br />
मेरी इतनी लंबी <br />
बेमतलब, बेसबब <br />
बकवास सुनने के बाद, <br />
क्या ख़याल है आपका? <br />
जमेगी हमारी-आपकी? <br />
क्योंकि, मैं ऐसा ही हूँ! <br />
</p>

<p>
;-) 
</p>

<p>
१ नवंबर २०१६ <br />
बंगलौर
</p>
