---
title: "अदम्य"
excerpt: "रिक्त है यदि कोष तो क्या, बाहुओं में बल अभी है। विष भरे अपमान दंश, छीन सकते जीवन कभी है?  दु:खों से संघर्ष कर के, जीतने की चाह प्रबल है। छीन ले यदि विधि सभी कुछ, पर क्या कौशल की कमी है?"
---
<p>
रिक्त है यदि कोष तो क्या,<br />
बाहुओं में बल अभी है।<br />
विष भरे अपमान दंश,<br />
छीन सकते जीवन कभी है?<br />
<div style="margin-left: 10em;">
दु:खों से संघर्ष कर के,<br />
जीतने की चाह प्रबल है।<br />
छीन ले यदि विधि सभी कुछ,<br />
पर क्या कौशल की कमी है?
</div>
</p>

<p>
जिजीविषा अब भी है बाकी,<br />
स्वप्न न अब तक मरे हैं।<br />
चट्टान से मेरे इरादे,<br />
मजबूत वैसे ही धरे हैं।<br />
<div style="margin-left: 10em;">
महाकाल का अंश मुझमें,<br />
काल क्या मुझको ग्रसेगा?<br />
अमृत पिया है वेदना का,<br />
क्लेश मुझको डस सकेगा?
</div>
</p>

<p>
मैं विकल, उद्दाम निर्झर,<br />
रोक सकतीं मुझको शिलायें?<br />
मैं प्रबल, बागी पवन हूँ,<br />
बांध सकतीं मुझको दिशायें?<br />
<div style="margin-left: 10em;">
समर्पण मेरा है अनुपम,<br />
अदम्य मेरा आत्मबल है।<br />
मैं सतत चलता रहूँगा,<br />
यह अटूट संकल्प अटल है।
</div>
</p>

<p>
अप्रैल १९९६<br />
I.I.T. कानपुर</p>
