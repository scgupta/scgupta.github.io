---
title: "स्वप्न"
excerpt: "संचित कर शक्ति अपार, लघु कोमल पंख पसार, छोड़ चला क्षिति छोर, उङा मन नूतन नभ की ओर।
मैनें देखा एक स्वप्न, विदा दे रजनी को अति भोर॥"
---
<div style="text-align: center;">

<p>मैनें देखा एक स्वप्न, विदा दे रजनी को अति भोर।</p>

<p>संचित कर शक्ति अपार,<br />
लघु कोमल पंख पसार,<br />
छोड़ चला क्षिति छोर,<br />
उङा मन नूतन नभ की ओर।<br />
मैनें देखा एक स्वप्न, विदा दे रजनी को अति भोर॥</p>

<p>मन में भावों की अकुलन,<br />
ओठों पे शब्दों के बंधन,<br />
नव तरंग, आनंद, उमंग,<br />
विह्वल हो नाचे मन – मोर।<br />
मैनें देखा एक स्वप्न, विदा दे रजनी को अति भोर॥</p>

<p>नभ की चादर, चांद खिलौना,<br />
उड़ता बादल बना बिछौना,<br />
अनुपम अनुभव, नहीं असंभव,<br />
यदि मन में निश्चय घनघोर।<br />
मैनें देखा एक स्वप्न, विदा दे रजनी को अति भोर॥</p>

</div>

<p>
१६ फरवरी १९९४<br />
I.I.T. कानपुर</p>
