---
title: "पड़ाव"
excerpt: "Merrimack नदी के किनारे जिंदगी का एक पड़ाव"
---
<p>
जानता हूँ कि सूरज डूबने वाला है।<br />
चारो तरफ खामोशी है।<br />
चंद लम्हों में रात का अंधेरा<br />
हर तरफ पसर जायेगा।<br />
और मुझको ठहरना होगा,<br />
रात के बीतने तक।
</p>

<p>
मेरी आँखें नम क्यों हैं?<br />
क्यों लगता है कि वक्त कुछ धीमें चलता?<br />
कि राहें कुछ और लंबी होतीं?<br />
ये राहों का आकर्षण है या पङाव का सन्नाटा?<br />
ये जिंदगी का मोह है या मौत का डर?<br />
इस उलझन में जीना होगा,<br />
यह राज जानने तक।
</p>

<p>
मैं उदास हूँ, पर निराश नहीं हूँ।<br />
क्योंकि मैं ये जानता हूँ<br />
कि कल फिर सुबह होगी,<br />
सूरज फिर उगेगा,<br />
हवा फिर गुनगुनायेगी।<br />
मैं फिर निकल पडूगाँ,<br />
और चलता रहूँगा सफर के अगले पड़ाव तक।
</p>

<p>
ये सिलसिला चलता रहेगा यूं ही,<br />
मेरे मंजिल पे पहुँचने तक।
</p>

<p>
मार्च १९९८<br />
Lowell, MA, USA<br />
</p>
<p>[ Merrimack नदी के किनारे जिंदगी का एक पड़ाव। ]</p>
