---
title: "कल्पनाओं के लोक में"
excerpt: "कल्पनाओं के लोक में"
---
<p>जब मैं आँख बंद कर के,<br />
पलकों के आधार - पृष्ट पर,<br />
कल्पना की तूलिका में,<br />
यादों के रंग लगा कर,<br />
तुम्हारा चेहरा बनाता हूँ,<br />
तो तुम्हारा चेहरा<br />
तुमसे हुयी मुलाकात की यादों से<br />
मानस पर अंकित चित्र से भिन्न,<br />
कुछ नवीन, कुछ और आभामयी होता है।</p>

<p>ऐसा क्यों होता है?</p>

<p>शायद इसलिये,<br />
क्योंकि तुम अब और भी निखर गयी होगी।<br />
और मेरा मन जो सतरंगी सपने देखता है,<br />
तुम्हारे सामीप्य का अहसास कर,<br />
तुम्हें मेरी कल्पना में उतार रहा होता है!</p>

<p>३ मई १९९०<br />
नवाबगंज, कानपुर</p>

<p>[ कवि की किशोर कल्पना का यही एकमात्र अवशेष है ;-) ]</p>
