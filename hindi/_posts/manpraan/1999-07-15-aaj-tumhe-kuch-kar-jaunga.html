---
title: "आज तुम्हें कुछ कर जाऊँगा"
excerpt: "आज तुम्हें कुछ कर जाऊँगा। रंग सुनहरे झिलमिल-झिलमिल जीवन में भर जाऊँगा।"
---
<div style="text-align: center;">

<p>
आज तुम्हें कुछ कर जाऊँगा।<br />
रंग सुनहरे झिलमिल-झिलमिल जीवन में भर जाऊँगा।
</p>

<p>
मैं तो जैसे बादल गहरे,<br />
तुमने मन पे रखे पहरे,<br />
पर क्या रोक सके वो मुझको<br />
अंदर आँगन तक आने से?<br />
आज उसी आँगन में बरसूगाँ, तुमको भी बरसाऊँगा।<br />
आज तुम्हें कुछ कर जाऊँगा॥
</p>

<p>
फूलों की पंखुङियों सी यादें,<br />
कुछ मीठी, कुछ तीखी बातें,<br />
मन की उलझन को कहतीं,<br />
और कभी चुप रहती आँखें।<br />
सब सहेज कर रखा है मैनें, तुमको भी दिखलाऊँगा।<br />
आज तुम्हें कुछ कर जाऊँगा॥
</p>

<p>
देखे हैं कितने ही सपने,<br />
संग तुम्हारा, पल हों अपने।<br />
वर्षों लंबे दिन काट कर,<br />
मैं आया हूँ तुमसे मिलने।<br />
अधरों में मुस्कान और सांसों मे खुशबू भर जाऊँगा।<br />
आज तुम्हें कुछ कर जाऊँगा॥
</p>

</div>

<p>जुलाई १९९९<br />
बंगलौर</p>
