---
title: "स्नेह का आभार तुमको, हे प्रिये!"
excerpt: "विश्रृंखल हो जीवनी बिन पतवार के, डूबती, गिर गह्वर में संग धार के। पर मिल गये तुम... मंझधार में पतवार तुम हो, हे प्रिये! स्नेह का आभार तुमको, हे प्रिये!"
image: "https://3.bp.blogspot.com/-w9zCXuQfEJc/VxusBrmaInI/AAAAAAAAHYU/5x4CHo_BFnsbtT0eCXXh-WMeOF5YNlPTACKgB/s1600/Togetherness.jpg"
image_thumbnail: "https://3.bp.blogspot.com/-w9zCXuQfEJc/VxusBrmaInI/AAAAAAAAHYU/5x4CHo_BFnsbtT0eCXXh-WMeOF5YNlPTACKgB/s320/Togetherness.jpg"
---
<p><img class="framedimg" src="https://3.bp.blogspot.com/-w9zCXuQfEJc/VxusBrmaInI/AAAAAAAAHYU/5x4CHo_BFnsbtT0eCXXh-WMeOF5YNlPTACKgB/s320/Togetherness.jpg" /></p>

<p>
<span class="tooltip">संकल्प<span class="tooltiptext">प्रण, oath</span></span> कुछ थे, और कुछ थी उदासी,<br />
संतोष कुछ, <span class="tooltip">संचय<span class="tooltiptext">संग्रह, इकट्ठा करना, accumulation</span></span> कुछ <span class="tooltip">व्यथा<span class="tooltiptext">पीड़ा, कष्ट, खेद, anguish</span></span> का भी।<br />
<span class="tooltip">दग्ध<span class="tooltiptext">झुलसा हुआ, burnt</span></span> था कि क्यों <span class="tooltip">विमुख<span class="tooltiptext">प्रतिकूल, विरुद्ध, untoward, unfriendly</span></span> संसार मुझसे,<br />
पनपता <span class="tooltip">वैराग्य<span class="tooltiptext">विराग, विरक्त, detachment</span></span> था <span class="tooltip">निस्सार<span class="tooltiptext">सारहीन, जिसमें तत्त्व या सार न बचा हो, illusory, worthless</span></span> मन में।<br />
<span class="tooltip">पाषाण<span class="tooltiptext">पत्थर, stone</span></span> जग या मैं स्वयं पाषाण था,<br />
इस <span class="tooltip">संशय<span class="tooltiptext">संदेह, शंका, doubt</span></span> का <span class="tooltip">चिरंतन<span class="tooltiptext">बिना अंत के, लगातार, सतत, सदा, constant, ceaseless</span></span> <span class="tooltip">संज्ञान<span class="tooltiptext">बोध, cognition</span></span> था।<br />
पर मिल गये तुम।<br />

<span style="margin-left: 6em;">पर मिल गये तुम!</span><br />
मृदु स्पर्श की <span class="tooltip">मनुहार<span class="tooltiptext">रूठे को मनाना</span></span> तुम हो, हे प्रिये!<br />
<span class="tooltip">निज<span class="tooltiptext">अपना, स्व, स्वयं से/के </span></span>-<span class="tooltip">द्वेष<span class="tooltiptext">बैर भाव, शत्रुता, विरोध</span></span> का <span class="tooltip">परिहार<span class="tooltiptext">बलपूर्वक छीनना या छोड़ना, निराकरण, rectification</span></span> तुम हो, हे प्रिये!<br />
स्नेह का आभार तुमको, हे प्रिये! ॥१॥
</p>

<p>
<span class="tooltip">निष्प्रयोजन<span class="tooltiptext">बिना प्रयोजन/उद्देश्य के, without purpose</span></span> जीवन-पथ पर भटकता,<br />
<span class="tooltip">नेपथ्य<span class="tooltiptext">रंग-मंच के पीछे का न दिखने वाला भाग, backstage</span></span> के हर शूल-कंकड़ परखता।<br />
<span class="tooltip">सहसा<span class="tooltiptext">एकाएक, अचानक, suddenly</span></span> मिली मार्ग में जो एक धारा,<br />
<span class="tooltip">निर्मोही<span class="tooltiptext">जिसे मोह न हो, किसी के प्रति अनुराग/स्नेह न रखनेवाला, loveless</span></span> मैं चला <span class="tooltip">तज<span class="tooltiptext">तजना: त्यागना, छोड़ना, leave</span></span> कर किनारा।<br />
<span class="tooltip">विश्रृंखल<span class="tooltiptext">बिना श्रृंखला के, बंधनहीन, अस्त-व्यस्त, unchained disarrayed, disorderly</span></span> हो जीवनी बिन <span class="tooltip">पतवार<span class="tooltiptext">नाव चलाने का चप्पू, oars, rudder</span></span> के,<br />
डूबती, गिर <span class="tooltip">गह्वर<span class="tooltiptext">गहरा गड्ढा, chasm</span></span> में संग धार के।<br />
पर मिल गये तुम।<br />

<span style="margin-left: 6em;">पर मिल गये तुम!</span><br />
<span class="tooltip">मंझधार<span class="tooltiptext">धारा के बीच में, midstream</span></span> में पतवार तुम हो, हे प्रिये!<br />
उत्साह का <span class="tooltip">उद्गार<span class="tooltiptext">वेगपूर्वक बाहर निकलना, outpouring</span></span> तुम हो, हे प्रिये!<br />
स्नेह का आभार तुमको, हे प्रिये! ॥२॥
</p>

<p>
<span class="tooltip">अस्थिर<span class="tooltiptext">जो स्थिर न हो, unstable</span></span> <span class="tooltip">आधार<span class="tooltiptext">बुनियाद, base, foundation</span></span> पर जब पलता कोई,<br />
<span class="tooltip">निरापद<span class="tooltiptext">सुरक्षित, safe, protected</span></span> <span class="tooltip">अस्तित्व<span class="tooltiptext">जीवन, existence</span></span> की <span class="tooltip">प्रत्याशा<span class="tooltiptext">संभावना, अपेक्षा, expectation</span></span> खोई,<br />
तो मनुज <span class="tooltip">लौकिक<span class="tooltiptext">भौतिक, संसारिक, materialistic</span></span> जरूरतें जोड़ता है,<br />
<span class="tooltip">दृढ़<span class="tooltiptext">मजबूत, strong</span></span> <span class="tooltip">धरातल<span class="tooltiptext">धरती, सतह, surface</span></span>, छाँव सर पर खोजता है।<br />
इस <span class="tooltip">जतन<span class="tooltiptext">यत्न, effort</span></span> में जिंदगी से जूझते थे,<br />
भावना के बाग मन में सूखते थे।<br />
पर मिल गये तुम।<br />

<span style="margin-left: 6em;">पर मिल गये तुम!</span><br />
मन-पुष्प का श्रृंगार तुम हो, हे प्रिये!<br />
मधु कामना साकार तुम हो, हे प्रिये!<br />
स्नेह का आभार तुमको, हे प्रिये! ॥३॥
</p>

<p>
<span class="tooltip">आस<span class="tooltiptext">आशा, hope</span></span> ही जीवन का है एक नाम और,<br />
हो भले कितना ही कठिन या <span class="tooltip">कटु<span class="tooltiptext">कड़वा, कसैला, bitter</span></span> <span class="tooltip">दौर<span class="tooltiptext">अवधि, समय, phase</span></span>,<br />
मन सदा सपने सुहाने देखता है,<br />
भविष्य के <span class="tooltip">स्वर्णिम<span class="tooltiptext">सुनहरा, golden</span></span> उजाले देखता है।<br />
थक-टूट कर भी नित्य कल के चित्र पर<br />
रंग मैंने भी <span class="tooltip">उड़ेले<span class="tooltiptext">उड़ेलना: भरना, pour, infuse</span></span>; <span class="tooltip">सँवारी<span class="tooltiptext">सँवारना: सजाना, बेहतर बनाना, embellish, improve</span></span> <span class="tooltip">डगर<span class="tooltiptext">रास्ता, path</span></span>।<br />
अब मिल गये तुम।<br />

<span style="margin-left: 6em;">अब मिल गये तुम!</span><br />
<span class="tooltip">इंद्रधनु<span class="tooltiptext">इंद्रधनुष, rainbow</span></span> का आधार तुम हो, हे प्रिये!<br />
सतरंगी संसार तुम हो, हे प्रिये!<br />
स्नेह का आभार तुमको, हे प्रिये! ॥४॥
</p>

<p>
१९ मार्च २०१५<br />
बंगलौर
</p>
