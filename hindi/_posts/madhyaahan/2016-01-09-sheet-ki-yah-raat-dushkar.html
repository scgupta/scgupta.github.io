---
title: "शीत की यह रात दुष्कर!"
excerpt: "धुंध में ओझल डगर है, चलना फिर भी मगर है, आज है सर पर उठाया, पूस का आकाश दुर्धर।"
image: "https://1.bp.blogspot.com/-TVIcGYpH-oM/WANfQo5YlsI/AAAAAAAAIAw/bRat76_YPMArRYuCh4seHtrYGID9GpywACPcB/s1600/PathLostInMistyDarkness.jpg"
---

<p><img class="framedimg" src="https://1.bp.blogspot.com/-TVIcGYpH-oM/WANfQo5YlsI/AAAAAAAAIAw/bRat76_YPMArRYuCh4seHtrYGID9GpywACPcB/s320/PathLostInMistyDarkness.jpg" /></p>

<p>
<span class="tooltip">शीत<span class="tooltiptext">सर्दी, जाड़ा</span></span> की यह रात <span class="tooltip">दुष्कर<span class="tooltiptext">कठिन, दुःसाध्य</span></span>!<br />
</p>

<p>
<span class="tooltip">तम<span class="tooltiptext">अधंकार, अंधेरा</span></span> घिरा चारो तरफ है,<br />
जो छुओ जैसे बरफ है,<br />
चुभ रही है पवन तीखी<br />
पसलियों के पार होकर।<br />
</p>

<p>
शुष्क मुख, रूखी त्वचा है,<br />
शक्ति सारी खो चुका है,<br />
देह दुर्बल, <span class="tooltip">भीत<span class="tooltiptext">जिसे भय हो, डरा हुआ</span></span> मन है,<br />
काँपता है <span class="tooltip">गात<span class="tooltiptext">शरीर</span></span> थर-थर।<br />
</p>

<p>
कर्म की जलती <span class="tooltip">अनल<span class="tooltiptext">आग</span></span> थी,<br />
जीवनी चलती सरल थी।<br />
आग कैसे बुझ गयी है?<br />
<span class="tooltip">तुहिन<span class="tooltiptext">तुषार, पाला</span></span> का <span class="tooltip">कटु<span class="tooltiptext">कडुवा</span></span> <span class="tooltip">कोप<span class="tooltiptext">क्रोध, गुस्सा</span></span> <span class="tooltip">तिस पर<span class="tooltiptext">इतना होने पर, ऐसी अवस्था में भी</span></span>।<br />
</p>

<p>
<span class="tooltip">धुंध<span class="tooltiptext">घना कोहरा, जिसमें प्रायः दिन के समय भी कुछ दूर की चीजें न दिखाई देती हों</span></span> में ओझल <span class="tooltip">डगर<span class="tooltiptext">मार्ग, रास्ता</span></span> है,<br />
असंभव रुकना मगर है,<br/ >
आज है सर पर उठाया<br />
<span class="tooltip">पौष<span class="tooltiptext">विक्रमी संवत का पौष महीना, जिसमें आकाश में कोहरा होता है</span></span> का आकाश <span class="tooltip">दुर्धर<span class="tooltiptext">जिसे धारण करना कठिन हो, प्रचंड, विकट</span></span>।<br />
</p>

<p>
रात क्या यह पार होगी,<br />
<span class="tooltip">शंक<span class="tooltiptext">शंका, भय</span></span> का <span class="tooltip">निस्तार<span class="tooltiptext">उबरना, छुटकारा, निकलना</span></span> होगी?<br />
<span class="tooltip">विकट<span class="tooltiptext">कठिन, मुश्किल</span></span> तम की इस घड़ी में,<br />
<span class="tooltip">प्रात<span class="tooltiptext">सुबह</span></span> की है <span class="tooltip">आस<span class="tooltiptext">आशा</span></span> <span class="tooltip">दूभर<span class="tooltiptext">कठिनता से सहा जाने वाला</span></span>।<br />
</p>

<p>
शीत की यह रात दुष्कर!<br />
</p>

<p>
९ जनवरी २०१६<br />
(पौष अमावस्या)<br />
बंगलौर
</p>
